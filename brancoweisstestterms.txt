BrancoWeiss Education Term: כשלי חשיבה: ליקויים טיפוסיים בחשיבה שהלוגיקה הלא-פורמלית מתמחה באיתורם ובתיקונם. למשל כשל אד-הומינם – לגופו של אדם במקום לגופו של טיעון; כשל הדחליל – הצגת עמדה יריבה באופן מסולף ושטחי; כשל הנחת המבוקש ועוד.
BrancoWeiss Education Term: חשיבה לטראלית: חשיבה אופקית, חשיבה רחבה – מושג מרכזי בתיאוריה של אדוארד דה בונו, שפירושו חשיבה יצירתית הפורצת דפוסי חשיבה שגורים (היפוכה של חשיבה וורטיקלית). (ראו, דה בונו, למד את ילדך לחשוב, מכון ברנקו וייס, 1995).
BrancoWeiss Education Term: חשיבה ביקורתית במובן חזק: מושג שטבע ריצ’רד פול לפיו יסודה של החשיבה הביקורתית הוא בהבנת “רשתות הטיעון” או “השקפות עולם” – האמונות העומדות ביסודם של טיעונים – ולא (רק) שליטה במיומנויות של חשיבה לוגית (ראו, פול, “ללמד חשיבה ביקורתית במובן החזק”, הרפז, עורך, חינוך לחשיבה ביקורתית, מכון ברנקו וייס ומאגנס, 1996).
BrancoWeiss Education Term: ידע פורה: ידע הנשמר לטווח ארוך, מובן ומופעל בנסיבות מתחלפות; בהבדל מידיעה שבירה. ידע פורה אינו סתם “מצוי שם” אלא מתפקד בצורה עשירה בחייהם של אנשים ועוזר להם להבין את העול ולהתמודד איתו” (פרקינס, לקראת בית ספר חכם, עמ’ 13).
